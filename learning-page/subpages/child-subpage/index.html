<!DOCTYPE html>
<html>
  <head>
    <meta charset="utf-8">
    <title>Ratuje Źycie - Nauka</title>
    <link rel="stylesheet" href="css/style.css" type="text/css">
    <link href="http://fonts.googleapis.com/css?family=Alegreya+SC&subset=latin,latin-ext" rel="stylesheet">
  </head>
  <body>
    <a href="../../../home-page/index.html"><h1>Ratuje Życie</h1></a>
    <div id="content">
      <h1 align="center">Ratuje Życie</h1>
      <div id="background"></div>
      <article>
        <h2>Duszenie</h2>
        <p>
          Kiedy dziecko się dusi, najważniejsze jest zachowanie zimnej krwi i racjonalnego myślenia, liczy się wtedy każda sekunda. Aby przystąpić do pierwszej pomocy, dziecko musi być przytomne. Sprawdź, czy w jego gardle nie ma ciała obcego. Jeśli możliwe, delikatnie postaraj się je wyciągnąć. Kiedy jest to niemożliwe, ułóż je na przedramieniu lub kolanie, zwróć jego twarz do dołu z głową pod poziomem tułowia. Nie uciskaj miękkiej tkanki pod żuchwą, może to powiększyć duszenie się. Wykonaj 5 uderzeń nadgarstkiem pomiędzy łopatkami. Jeśli to nie zadziałało, odwróć dziecko na plecy, a główkę przytrzymuj niżej. Zacznij uciskać klatkę piersiową około 1 cm od linii międzysutkowej (u niemowląt) lub nadbrzusze (u dzieci powyżej roku życia). Wykonaj 5 ucisków opuszkami dwóch palców. Jeżeli drogi oddechowe nie zostały udrożnione, powtarzaj uderzenia i uciskanie. Powodują one wzrost ciśnienia w klatce piersiowej, co może usunąć przedmiot. Zajrzyj do ust dziecka i jeśli ciało obce jest na tyle blisko, że można usunąć je ręką, zrób to. Nie wkładaj palców za głęboko, aby nie wepchnąć obiektu z powrotem. Jeśli dziecko straciło przytomność, sprawdź jego funkcje życiowe. Jeśli nie oddycha, wezwij pogotowie i rozpocznij reanimację.
        </p>
        <h2>Reanimacja</h2>
        <p>
          Przytrzymując głowę dziecka, odchyl ją i wysuń w przód dolną szczękę. W przypadku niemowlaka wdychaj powietrze (1-1,5 sekundy), obejmując jego usta i nos, a u dziecka powyżej roku życia przez usta zaciskając nos (około 1 sekundy), pamiętając, aby nie robić tego zbyt mocno ze względu na mniejsze płuca. Klatka piersiowa niemowlęcia powinna się unosić, jeśli tak nie jest, sprawdź, czy główka jest dobrze ułożona. Ciało obce może blokować dostęp powietrza, wtedy postaraj się je usunąć. Sprawdź tętno dziecka przy szyi (w wypadku dziecka powyżej roku) lub na tętnicy ramiennej pomiędzy łokciem a barkiem (u niemowląt). Jeżeli tętna nie ma, należy wykonywać masaż serca na przemian z wdechami (5 uciśnięć na jeden wdech). Należy uciskać klatkę piersiową około 1 cm od linii międzysutkowej dwoma palcami. Uciśnięć powinno być około 100 na minutę. Jeżeli tętno wróciło, lecz oddech nadal nie występuje, prowadź jedynie sztuczne oddychanie w tempie 1 oddechu na 3 sekundy i upewniaj się co jakiś czas, czy tętno nie zanikło. Reanimację wykonuj do przywrócenia funkcji życiowych dziecka lub przyjazdu karetk
        </p>
      </article>
    </div>
  </body>
</html>
