<!DOCTYPE html>
<html>
  <head>
    <meta charset="utf-8">
    <title>Ratuje Źycie - Nauka</title>
    <link rel="stylesheet" href="css/style.css" type="text/css">
    <link href="http://fonts.googleapis.com/css?family=Alegreya+SC&subset=latin,latin-ext" rel="stylesheet">
  </head>
  <body>
    <a href="../../../home-page/index.html"><h1>Ratuje Życie</h1></a>
    <div id="content">
      <h1 align="center">Ratuje Życie</h1>
      <div id="background"></div>
      <article>
        <h2>Ciało Obce</h2>
        <p>
          Jeśli pies próbuje coś przełknąć, a nie może, krztusi się lub ma odruchy wymiotne, powinieneś otworzyć jego pysk i sprawdzić, czy nic mu w nim nie utkwiło, np. ostra kość czy ość.
          Jeśli ma ciało obce w gardle, przytrzymaj język i postaraj się ostrożnie wyciągnąć je pęsetą. Jeżeli nic nie widzisz, stań za psem w rozkroku i podnieś go do góry.
          Kiedy to nie zadziała, chwyć zwierzę za tylne łapy i podnieś tak, aby wisiał do góry nogami i mocno, gwałtownie nim potrząśnij. W przypadku dużych psów podnieś mu tylne łapy.
          Kolejnym sposobem na usunięcie zalegającego obiektu jest uniesienie psa i naciskanie jego brzucha w okolicach środka. Postaraj się utrzymać głowę psa w dole.
          Możesz wykonać chwyt także podnosząc psa do góry nogami tak, aby jego plecy przylegały do Twojej klatki piersiowej i naciskać środek brzucha.
          Po wykonanych akcjach ponownie sprawdź, czy w pysku psa nie ma ciała obcego do wyciągnięcia.
          Jeżeli nie, mocno poklep psa pomiędzy łopatkami.
          Jeżeli w trakcie pomocy pies przestanie oddychać lub ustanie praca serca albo starania z usunięciem ciała obcego nie przyniosą rezultetu, należy pojechać z nim do weterynarza, w pierwszym przypadku stosując RKO.
        </p>
        <h2>Krwawienie</h2>
        <p>
          Zacznij od lokalizacji miejsca krwawienia. W pierwszej kolejności zajmij się krwawieniem tętniczym – krew jest jasnoczerwona i wypływa w trytm uderzeń serca. Krew żylna jest ciemnoczerwona i płynie równomiernie.
          W przypadku tętniczego krwawienia jak najszybciej zabierz psa do weterynarza. Unieś kończynę powyżej serca (jeśli nie jest złamana) i zastosuj opaskę uciskową powyżej krwawiącego miejsca (do 5 minut).
          Jeżeli nie daje się ono zatamować, w przypadku przedniej łapy, uciskaj miejsce pod pachą palcami wskazującym i środkowym, a kciukiem przytrzymaj łapę z zewnątrz.
          W przypadku tylnej kończyny uciskaj tętnicę udową (miejsce sprawdzania tętna). Jeśli krwawi ogon, zewnętrzną stronę uciskaj kciukiem, a pod spodem pozostałymi palcami.
        </p>
        <p>
          Dezynfekuj ranę, a następnie połóż na nią jałową gazę lub czysty materiał, naciskając go. Jeśli opatrunek przesiąknie, dołóż kolejny, kontynuując uciskanie.
          Jeżeli krwawienie jest duże, ranę owiń bandażem, następnie na opatrunku w okolicach rany przyłóż twardy obiekt, np. nierozwinięty bandaż i owiń go. Udaj się z psem do weterynarza.
        </p>
        <p>
          Przy krwawieniu z rany na uchu, nałóż na nie gazę lub inny materiał. Na zewnętrznej stronie nałóż ucięty kawałek pończochy tak, aby zasłaniała ucho i kark.
        </p>
        <p>
          Jeśli pies przestaje oddychać lub zatrzymana jest akcja serca, wykonaj sztuczne oddychanie i masaż serca, dbając o to, aby miejsce mocnego krwawienia było uciskane.
          Jeżeli w miejscu krwawienia jest ciało obce, nie usuwaj go, może to pogorszyć krwawienie. Otocz je gazikami, starając się je unieruchomić i owiń bandażem, co jakiś czas sprawdzaj, czy opatrunek się nie przesunął.
        </p>
        <p>
          Krwotok wewnętrzny charakteryzuje się powiększeniem brzucha, osłabieniem, bladością dziąseł i dusznościami. W takim przypadku natychmiast udaj się z psem do weterynarza.
        </p>
        <p>
          Jeżeli pies został pogryziony, należy przepłukać ranę czystą wodą, a następnie udać się do weterynarza.
        </p>
        <h2>Nieprzytomność</h2>
        <p>
          W wielu przypadkach zadławień pies szybko traci przytomność. W takim wypadku połóż go na prawym boku i sprawdź bicie serca poprzez przyłożenie dłoni do klatki piersiowej w okolicach łokcia (norma to 70 uderzeń na minutę w spoczynku u dużych psów, 120 u małych i młodych, w sytuacji stresowej może być ich więcej)
          i oddech - obserwuj ruchy klatki piersiowej (15-30 oddechów na minutę).
          W takiej sytuacji pies powinien oddychać przez nos. Ułóż głowę psa tak, aby przełyk był w pozycji prostej, możesz coś pod nią podłożyć,  otwórz pysk i wyciągnij język. Spróbuj wyciągnąć pęsetą ciało obce, jeśli nie jest zbyt głęboko.
          Latem zadbaj o chłód psa, np. przenosząc go do cienia, a zimą o jego ciepło.
        </p>
        <p>
          Jeśli pies nie oddycha, połóż go na prawym boku, obejmij jego nos i zamknięty pysk. Wykonaj kilka uciśnięć klatki piersiowej, następnie przez nos wdmuchnij powietrze i obserwuj ruchy klatki piersiowej. Wykonaj dwa wdechy pamiętając, że płuca psa przyjmują mniej powietrza, niż ludzkie i oceniamy stan zwierzęcia (powinno się wykonywać około 20 wdechów na minutę).
          Jeśli nie występuje praca serca, należy wykonać jego masaż. Pies musi leżeć na boku, uciskaj klatkę piersiową w jej połowie tak, aby ugięła się na mniej więcej 30 procent i co 2-3 uciski wykonaj wdech. Powinno się wykonywać około 20-40 serii wdechów z uciskami na minutę. Co 10 sprawdzaj stan zwierzęcia.
          Jeśli oddech i akcja serca wróciły, zabezpiecz urazy i zabierz psa do weterynarza.
        </p>
        <h2>Poparzenie</h2>
        <p>
          Są trzy klasy oparzeń, różnią się głębokością warstw poparzonych tkanek. Oparzenia pierwszego stopnia dotyczą jedynie skóry, oparzenia drugiego stopnia obejmują także tkankę podskórną, a trzeciego stopnia uszkadzają wszystkie warstwy skóry, tkankę podskórną oraz podskórne nerwy.
        </p>
        <p>
          Oparzenie pierwszego stopnia - podrażniona, zaczerwieniona skóra, mogą pojawić się pęcherze:
          Jeżeli poparzenia są na niewielkim obszarze, polej je lekko chłodną wodą lub pokryj żelem hydrożelowym i przyłóż zimny okład lub zwilż sokiem z dziurawca; jeżeli są na większym obszarze, nie powinno się ochładzać poparzeń, ponieważ może to spowodować wstrząs.
          Nie przebijaj pęcherzy, pozwól im się zagoić naturalnie. Załóż na ranę nieprzywierający opatrunek.
          Skonsultuj sytuację z weterynarzem i stosuj się do jego poleceń.
        </p>
        <p>
          Oparzenia drugiego stopnia - czerwona skóra, spalona sierść trzymająca się skóry, widoczne pęcherze:
          Jeżeli pies wykazuje objawy wstrząsu (osłabienie, lęk, blade dziąsła, obniżona temperatura ciała), zapewnij mu ciepło, nie podawaj jedzenia ani picia, ogranicz jego ruchy.
          Nałóż na ranę żel hydrożelowy, załóż nieprzywierający opatrunek, następnie zawieź psa do weterynarza.
        </p>
        <p>
          Oparzenia trzeciego stopnia - czarna lub przezroczysta, spalona skóra, łatwo wychodząca, spalona sierść:
          Koniecznie zadbaj o ciepło psa, wychłodzenie może spowodować wstrząs, jeśli jeszcze go nie ma. Dotykaj psa tak mało, jak możliwe, natychmiast ostrożnie zabierz go do weterynarza.
        </p>
        <p>
          W przypadku oparzeń środkami chemicznymi płucz miejsce oparzenia letnią wodą przez około 20 minut, uważaj, aby spływająca woda nie skaziła okolic oparzenia.
          Jeżeli oparzenie zostało zrobione kwasem, dodaj do wody sodę lub węglan sodu. Później umyj skórę szamponem dla psów. Możesz założyć opatrunek. Weź psa na kontrolę do weterynarza.
        </p>
        <p>
          Jeżeli pies poparzył się gorącym tłuszczem, jak najszybciej się go pozbyj przemywając miejsce oparzenia szamponem dla psów, a później podłóż je pod zimną wodę. Udaj się do weterynarza.
        </p>
        <p>
          Jeśli poparzona została jama ustna zwierzęcia połóż unieruchomionego psa na boku i delikatnie przepłucz pysk wodą (w przypadku żrącej substancji, powinno to trwać 20 minut) - nie rób tego, jeśli pies się broni, ponieważ może się zadławić.
          Najlepiej jest zabrać psa na kontrolę do weterynarza.
        </p>
        <h2>Złamanie</h2>
        <p>
          Sprawdź oddech i akcję serca zwierzęcia, jeśli któreś z nich jest nieprawidłowe, wykonaj reanimację. Jeśli pies okazuje objawy wstrząsu (osłabienie, lęk, blade dziąsła, obniżona temperatura ciała), zapewnij mu ciepło, nie podawaj jedzenia ani picia, ogranicz jego ruchy.
          Przy otwartych złamaniach postaraj się jedynie zatamować krwotok, nie próbuj nastawiać kończyny.
        </p>
        <p>
          Jeśli złamanie jest otwarte, zdezynfekuj ranę jodyną i załóż opatrunek: w miejscu krwawienia przyłóż gazę, owiń ją bandażem. Jeżeli krwawienie jest duże, na opatrunku w okolicach rany przyłóż twardy obiekt, np. nierozwinięty bandaż i owiń go.
          Następnie usztywnij kończynę i 2 sąsiadujące ze złamaniem stawy używając np. patyków u obwiąż chustą czy bandażem.
          W przypadku złamań zamkniętych, należy jedynie usztywnić kończynę tak, jak w złamaniach otwartych.
          W obu przypadkach zawieź psa do weterynarza. Nie pozwól psu zbyt dużo się ruszać, w szczególności, jeśli jest duży.
        </p>
      </article>
    </div>
  </body>
</html>
