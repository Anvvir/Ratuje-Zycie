<!DOCTYPE html>
<html>
  <head>
    <meta charset="utf-8">
    <title>Ratuje Źycie - Nauka</title>
    <link rel="stylesheet" href="css/style.css" type="text/css">
    <link href="http://fonts.googleapis.com/css?family=Alegreya+SC&subset=latin,latin-ext" rel="stylesheet">
  </head>
  <body>
    <a href="../../../home-page/index.html"><h1>Ratuje Życie</h1></a>
    <div id="content">
      <h1 align="center">Ratuje Życie</h1>
      <div id="background"></div>
      <article>
        <h2>Duszenie</h2>
        <p>
          Jeśli poszkodowany jest przytomny, ale jego kaszel nie przynosi efektów w odkaszlaniu ciała obcego, pochyl go do przodu z głową skierowaną ku dołu i wykonaj pięć uderzeń między łopatki.
          Jeśli to nie pomaga, 5 razy wykonaj manewr Heimlicha - stań za osobą i obiema dłońmi mocno, gwałtownie uciskaj miejse na górze brzucha powyżej pępka. Powoduje to nagłe zwiększenie ciśnienia w jamie brzusznej i klatce piersiowej. Wykonuj uciski i uderzenia na zmianę. Po każdej serii  sprawdź, czy ciało obce nie wypadło. Można spróbować prowokacji wymiotów wkładając mu do ust jego palec i łaskocząc nim tylną ścianę gardła, wywołuje to skurcze przełyku.
        </p>
        <p>
          Jeśli poszkodowany traci przytomność, ułóż go na plecach i odchyl głowę do tyłu, aby udrożnić drogi oddechowe.
          Jeśli nie oddycha, rozpocznij reanimację. Uklęknij obok osoby, splecionymi dłońmi uciskaj jej klatkę piersiową prostopadle do mostka w tempie 100 uciśnięć na minutę. Powinny mieć one głębokość około 4-5 centymetrów. Po 30 uciśnięciach odchyl głowę poszkodowanego i zaciskając jego nos, wykonaj 2 wdechy (trwające około 1 sekundę). Obserwuj, czy unosi się klatka piersiowa. Kontynnuj reanimację do czasu przybycia pogotowia lub odzyskania funkcji życiowych.
        </p>
        <h2>Krwawienie</h2>
        <p>
          Rozróżniamy dwa rodzaje krwawienia, żylne (ciemna krew, wypływa z rany równomiernie) oraz tętnicze (jasna krew, tryska w rytm bicia serca).
        </p>
        <p>
          Przy krwawieniu żylnym należy najpierw zdezynfekować ranę w rękawiczkach - przemyć jodyną lub wodą utlenioną, nałożyć gazę i obwiązać bandażem. Jeżeli krwawienie jest duże i nie udaje się go zatamować, przyłóż na opatrunku w okolicach rany twardy przedmiot, np. nierozwinięty bandaż i obwiń go chustą lub bandażem. Jeśli w ranie znajduje się ciało stałe, nie usuwaj go, postaraj się je unieruchomić przykładając np. gazy. Udaj się z osobą do szpitala.
        </p>
        <p>
          W przypadku krwawienia tętniczego należy jak najszybciej wezwać pogotowie - krew tracona jest bardzo szybko i może doprowadzić do wstrząsu, a następnie śmierci. Podnieś kończynę nad poziom ciała. Zastosuj opatrunek, uciskając ranę. Jako osoba niedoświadczona nie powinieneś stosować opaski uciskowej, w zamian uciskaj tętnicę, z której występuje krwawienie:
          ramię - nad obojczykiem,
          dłoń - przed nadgarstkiem,
          udo - w połowie pachwiny,
          stopa - przednia część stawu skokowego.
          Jeśli osoba przestała oddychać, rozpocznij reanimację, kontynuuj do przybycia pogotowia lub powrotu funkcji życiowych, jeśli możliwe, uciskając tętnicę.
        </p>
        <p>
          W przypadku wewnętrznego krwawienia należy natychmiast wezwać pogotowie i ułożyć osobę w pozycji leżącej.  Nie przenoś osoby, kiedy nie jest to konieczne i nie podawaj jej jedzenia ani picia. Jeśli zatrzymały się funkcje życiowe, rozpocznij reanimację.
        </p>
        <h2>Omdlenie</h2>
        <p>
          Omdlenie jest krótkotrwałą utratą przytomności, po której osoba sama ją odzyskuje. Może być spowodowane silnym stresem, niedotlenieniem, utratą krwi czy bólem.
        </p>
        <p>
          Jeśli do niego dojdzie, należy zapewnić osobie przestrzeń i dostęp do świeżego powietrza. Połóż ją na plecach i unieś nogi ponad poziom ciała. Sprawdź oddech poszkodowanego. Jeśli jest prawidłowy, po uzyskaniu przytomności spokojnie wytłumacz osobie, co się stało, powinna chwilę przeczekać przed wstaniem i uzupełnić płyny. Jeśli nie jest prawidłowy, wezwij pogotowie i rozpocznij resuscytację.
        </p>
        <p>
          Uklęknij obok osoby, splecionymi dłońmi uciskaj jej klatkę piersiową prostopadle do mostka w tempie 100 uciśnięć na minutę. Powinny mieć one głębokość około 4-5 centymetrów. Po 30 uciśnięciach odchyl głowę poszkodowanego i zaciskając jego nos, wykonaj 2 wdechy (trwające około 1 sekundę). Obserwuj, czy unosi się klatka piersiowa. Kontynnuj reanimację do czasu przybycia pogotowia lub odzyskania funkcji życiowych.
        </p>
        <p>
          Jeżeli po odzyskaniu przytomności u osoby występują zaburzenia mowy, porażenie dolnej części twarzy i silne bóle głowy, prawdopodobnie wystąpił u niej udar mózgu. Należy ułożyć osobę w pozycji z lekko uniesionym tułowiem i wezwać pogotowie. Jeśli ustanie oddychanie, należy przeprowadzać resuscytację do czasu przybycia pogotowia lub odzyskania funkcji życiowych.
        </p>
        <h2>Poparzenie</h2>
        <p>
          Wyróżniamy trzy stopnie poparzeń:
          I stopnia - obejmują naskórek; zaczerwienienie.
          II stopnia - obejmują naskórek i część skóry właściwej; czerwona barwa, pęcherze.
          III stopnia - obejmują całą grubość skóry; martwość i niewrażliwość skóry na dotyk, szara lub biała barwa.
        </p>
        <p>
          Przy oparzeniach I i II stopnia na niewielkich powierzchniach należy zdjąć biżuterię w miejscu poparzenia i schłodzić je chłodną wodą. Nie powinno się przebijać pęcherzy. Można użyć maści na oparzenia i nałożyć opatrunek jałowy.
        </p>
        <p>
          Jeśli oparzenia są III stopnia lub/i na większej powierzchni nie powinno chłodzić ich pod wodą, ponieważ wzrasta ryzyko wstrząsu. Jeśli objawy wskazują na jego wystąpienie (lęk, niskie tętno, słaby oddech, bladość skóry, poty, oziębienie) należy zadbać o ciepło i dostęp do powietrza poszkodowanego. Natychmiast wezwij pogotowie.
        </p>
        <p>
          W przypadku poparzeń gorącym tłuszczem miejsce oparzenia powinno chłodzić się wodą. Przy małych obszarach powinno to trwać do 30 minut, przy poważniejszych/większych wezwij pogotowie. Jeżeli dojdzie do wstrząsu, zadbaj o ciepło i dostęp do powietrza poszkodowanego.
        </p>
        <p>
          Przy poparzeniach chemicznych pomocy należy udzielać w rękawiczkach i przy poważniejszych substancjach z maską/tkaniną na twarzy. Wezwij pogotowie. Zdejmij skażoną odzież z ciała poparzonej osoby. Płucz skażone miejsce wodą około 30 minut (wyjątkiem jest wapno gaszone, należy usunąć je przed płukaniem). Jeśli poszkodowany połknął trujący środek, podawaj mu dużą ilość niegazowanej wody.
        </p>
        <p>
          W przypadku oparzeń elektrycznych odetnij źródło prądu i odciągnij osobę czymś nieprzewodzącym prądu, np. drewnianym. Wezwij pogotowie i zapewnij jej dostęp do świeżego powietrza. Jeśli straciła czynności życiowe, rozpocznij reanimację.
        </p>
        <h2>Złamanie</h2>
        <p>
          Złamanie charakteryzuje się tym, że nie można poruszać kończyną, jest nienaturalnie ustawiona lub zgięta, pojawia się ból lub obrzęk.
        </p>
        <p>
          Jeśli złamanie jest otwarte, czyli krwawi lub część kości znajduje się na zewnątrz, ranę zdezynfekuj jodyną, w miejsce krwawienia przyłóż gazę i delikatnie owiń ją bandażem. Usztywnij 2 sąsiadujące ze złamaniem stawy, np. deskami czy tekturą. W przypadku złamania ręki (do przedramienia) przymocuj ją do klatki piersiowej, stosując trójkątną chustę.
        </p>
        <p>
          Nie próbuj nastawiać złamania sam, wezwij karetkę lub zawieź osobę do szpitala.
          Jeżeli u osoby pokrzywdzonej występują objawy wstrząsu (lęk, niskie tętno, słaby oddech, bladość skóry, poty, oziębienie), zadbaj o jej ciepło i zapewnij odpowiednie dotlenienie do czasu otrzymania pomocy medycznej.
          W przypadku złamania zamkniętego, zajmij się jedynie usztywnieniem kończyny.
        </p>
        <p>
          Zwichnięcie charakteryzuje się słabą oraz nienaturalną ruchomością zwichniętego stawu, bólem i obrzękiem. Kończynę należy unieruchomić, można poluźnić odzież czy obuwie, lecz nie należy ich ściągać. Po dalszą pomoc powinno udać się do specjalisty. 
        </p>
      </article>
    </div>
  </body>
</html>
